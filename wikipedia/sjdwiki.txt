Wp/sjd/Ё̄ййк.
Ё̄ййк (таввялса̄мас ' вай "luohti") лӣ са̄мь о̄ллмэ ла̄ввлэм на̄лль.


Wp/sjd/А̄нар са̄мь кӣлл.
А̄нар са̄мь кӣлл (а̄нарса̄мас "anarâškielâ") лӣ нуҏҏьт са̄мь кӣлл. А̄нарса̄мас са̄ррнэв 400 ве̄рьт о̄ллмэдтӭ А̄нар эхтнэгэсьт Ла̄дтҍ е̄ммьнесьт.
Алфавиһт.
А̄нар са̄мь алфавитэсьт лӣ 31 буквэдтӭ.


Wp/sjd/А̄рьсъёгк сыййт.
А̄рьсъёгк сыййт (рӯшас "Варзино" вай "Варзинский погост") ля̄йй са̄мь сыййт Баренц ме̄р рынтэсьт алльт А̄рьсъёг ня̄льмэ. Югке-налшэм па̄ленҍ тамьпе ӣле 200 соаме райя аххтан.
А̄рьсъёгк сыйтэсьт лӣ са̄мь уһцэй я кырьйхэй Афанасьева Е̄льцэ Нӣна шэ̄ннтма.
История.
А̄рьсъёгк сыййт лӣ 17. агесьт куллъей.
1930. ыгке оалкхэжэсьт А̄рьсъёгк сыййт шэ̄нтэ е̄ллем сэенҍ, касьт пырр ыгь ӣллешь.
1968 ыг. А̄рьсъёгк сыйт ля̄йй вэ̄ццкма, а я̄наш е̄ллейенҍ вя̄ӆӆтэдтэнҍ Луя̄ввра.
Нарэдт.
Маль пугк сыйт е̄ллей лийенҍ са̄мь.


Wp/sjd/Аббьр.
Аббьр (а̄ббьр) лӣ куэссь ча̄дзь чальм пэвлэнҍ кэ̄рктэв.


Wp/sjd/Аввел.
Аввел (ла̄дҍкӣлас Ivalo, таввялса̄мас Avvil, а̄нарса̄мас "Avveel", нуҏьтса̄мас "Âˊvvel") лӣ А̄нар райён самэ шурьмусс сыййт я ныдтшэ лӣ райён главнэ ланнҍ.


Wp/sjd/Автобус.
Автобус лӣ шӯрр ёадтӭм на̄лль колесогуэйм.


Wp/sjd/Антонова, Александра Андреевна.
Антонова Са̄нндрэ Вуэннҍтре нӣййт (рӯшас ') (*5.5.1932 - †8.10.2014) — са̄мь кырьйхэй, ёарркэй, са̄мь кӣл те̄дтидтӭй нызан я о̄ххпэй Луявьрэсьт. Кырьехьт "Са̄мь букварь" (1982), паррнэ гуэйкэ стиха кырьй "Пӣрас" (2004) я со̄нн ёаркса лӣ моаййнас "Вӣллькэсь пуаз" я пугк ко̄ллм кырьй Тарья Кукесьсуххк баяс кӣллт са̄мь кӣлле.
Биографья.
Ше̄ннтма лӣ 1932 ыгь кыдтма̄н выдант пе̄йв. Со̄нн шэнтэ пуазнэгкь пӣррсэсьт Баренц ме̄р рынтэсьт, Мурман е̄мне Тырьбeрь са̄ткэсьт Куэллнэгк нёаркэсьт. Сӣн шӯрр пӣрас лӣ чӣллк са̄мь пӣрас. Са̄нндрэ ро̄дҍхель че̄д агесь лыххькенҍ пуазныннъенҍ Тырьбeрь ча̄рэсьт. Сӣнэнҍ ля̄йй шӯрр пӣрас. Са̄нндрэсьт лӣ алльк я кӯххт а̄ххкэв.
1949 ыгесьт Са̄нндрэ мэ̄нэ о̄ххпнуввэ Ленинград Таввял О̄ллмэ института. 1956 ыгесьт маӈӈа институт мэ̄ннмэнҍ вӯлкха ля̄й Луяввра рӯшш кӣл я литература вуэпьсеенҍ. 1976 ыгесьт Луявьресьт школа-интернат оа̄лкхэш классэнҍ оа̄лкэхьт выгкэ са̄мь кӣл.
Тӯй.
1978-1993 ыгенҍ Са̄нндрэ те̄вьтэхьт алфавихьт са̄мь кырьй гуэйкэ я кырьехьт авьтмусс кӣлт са̄мь кӣл букварь оа̄лкхэж классэтҍ гуэйкэ. Букварь ля̄йй луэшштма 1982 ыгесьт. 1985 - Са̄мь-рӯшш соа̄гкнэг кырьйхей. Са̄нндрэ пые кӣлт са̄мь кӣлле кырьй "Ӣисус - паррнэ ка̄ннҍц", ку выйтэ олкес 1996 ыгесьт. Карашё̄гэсьт "Таввял кыррьй" издателъствасьт ныдтшэ 1996 ыгесьт выйтэ Аскольд Бажанов кырьй "Вӣллькэсь пуаз". Са̄нддрэ Антонова лӣ пыййма тэнн кырьй рӯшш кӣлэсьт кӣлт са̄мь кӣлле. 2003 ыгкь выйтэ моа̄ййнас "Ка̄йе ла̄йххь", 2004 ыгкь - стиха кыррьй "Кутҍк кэ̄бп" я "Пӣрас" па̄ррнэ гуэйке. 2007 ыгкь выйтэ А. Антонова стиха кыррьй рӯшас "Кӯтҍк сӯн" я со̄нн ныдтҍ шэ пые са̄мас Матрехин Эвван стихатҍ. 2008 ыгкь выйтэ Есенин стихатҍ са̄мас, кӣллтсамь кӣлле пыйенҍ Са̄нндрэ Антонова я Софья Якимович. Адтҍ вӯррьтэпь Евангеле Ма̄ххьтвэсьт кырьй выййтмуж. 2014 ыг. кыдтманэстьт выйтэ со̄н ёарркмушш рӯшш кӣлэсьт кӣллт са̄мь кӣлле Астрид Линдгрэн ко̄ллм кырьй: "Та̄рьенч Кукесьсуххк", "Та̄рьенч копчнадт воа̄ррэ" я "Та̄рьенч Руэньсэсь ланӭсьт".
1993-2004 Са̄нндрэ Луявьрэсьт лыгкэ выгкъенҍ са̄мас са̄ррнмуж документацья я радива мӣлльтэ.


Wp/sjd/Афанасьева, Е̄льцэ Нӣна.
Е̄льцэ Нӣна Афанасьева (рӯшас ') (*1.2.1939) — са̄мь уһцэй я кырьйхэй Мурман ланӭсьт. Кырьеһт "Ла̄зэр ка̄ллса моаййнас" кырьй (2008 ыгесьт) я нымьп кырьй.
Биографья я со̄н мушт.
Е̄льцэ Нӣна лӣ 1939 ыгесьт Арсъёгк сыйтэсьт шэ̄ннтма. Со̄нн лӣ шӯрр са̄мь пӣррсэсьт ке̄ссь е̄ллем сыйтэсьт шэ̄ннтма. Со̄нн лӣ кыджянт па̄рна Е̄льцэ я Па̄рэск удцьмусса нӣйта. Куссь со̄нн шэнтэ, аджя ля̄йй ё выдтлоагкь ыгке тӣввтма. Со̄н пуаррса вуэррьпэнҍ На̄ст шӣгктэнее мушшт Нӣна шэ̄ннтэм пе̄йв. Тэдта ля̄йй чоаһпесь кэ̄ллм мӯнь ма̄н пе̄ййв. На̄цьне мэ̄нэ лышэ кыджянт ыга. Куэссь а̄кь шэ̄ннтътэв парнэ, пугк па̄ррнэтҍ выгэтҍ олкэс. Тэнн гуэйкэ На̄ця мушшт чоаһпесь па̄ль. Со̄нн чуэнче кэ̄ллм сыӊцэсьт я вӯрьт парна ря̄гкмуж, оалв. На̄ця чуть пэ̄лэ э̄хтта сыӊцэсьт чуэннчмэнҍ. Тэль со̄нн куӆсэсьтэ парна ря̄гэнҍт. Ныдтҍ мунн пӯдтӭ э̄ллманнта.
Е̄льцэ Нӣна мушштсэлл ӣджесь ро̄д я ро̄дт о̄ллма.
Куэссь мыннӭ ля̄йй ко̄ллм ыгке тӣввтма, мун аджя ёаме. Мунн чуть шӣгктэнне мушта тэ̄нн пе̄йв. Я̄нна ля̄йй ле̄фэсьт лыгкэсьт. Мыйй пуаррса вуэрьпнэнан На̄цян лӣйемь пэҏтэсьт, оарэм пе̄ц альн. Мӣн аджя ля̄йй шальтэсьт. Мыйй чуть поҏсувэм. На̄ця пэ̄лэ вэлас пе̄цэсьт шаллта нӣйе, штобэ воалльтэ туэль альн ле̄ййп куска. Со̄н лӯшьтэ мун пе̄цэсьт вэлас. Мунн э̄ллтнэ аджьсан, мунн эмм пэ̄ллма со̄нэсьт. Аджясан чальм лӣйенҍ а̄в, чӣльмэ альн лӣйенҍ копейка пыййма. Мунн сӣнэтҍ лыгксэһтӭ.
Ныдтҍ шэ мушта ажян рӯһкэм пе̄йв. Пугк ро̄дт о̄ллма мэ̄ннэнҍ кальм э̄л. Мыйй лӣемь пэҏтэсьт куаһтэсь е̄гк оаһкэнан. Со̄нн поашьтэ ша̄ӈкэтҍ рӯһкэм туалла. Мунн чӯннче э̄һкан лузьн я киһче че̄д э̄һкан, ко̄з мэ̄ннэнҍ пугк мӣн о̄ллма. Мунн ря̄гнэлле рӣгкэ, о̄ллвэ. Е̄гкь оаһка нагкя тмыннӭ ша̄ӈкь, покэ мунн по̄ра ша̄ӈк, ня̄я̄лльм лӣ коатмэнч. Тэдта ля̄йй лоагант пе̄йвэсьт ке̄ссь ма̄нэсьт, оаллкэнҍ мэ̄нэ коам аббрь. Мун едтҍ воаллтма мӣлльтэ кальм э̄л, тэ̄нн гуэйкэ мунн сутнэ я о̄ллвэ, та̄һтэ сӣнэгуэйм ажян рӯһкэ. Нэ, ныдтҍ мэ̄нэ тэдта пе̄ййв. Е̄намп мунн эмм мушьт.
Мун пуаррса вӣлльй: Ка̄ле - рӯшас Галактион, Мыцишьк - рӯшас Вячеслав (25.12.1925 - 28.05.1980), Возар/Вольсанндэр - рӯшас Александр, Мыдтре - рӯшас Дмитрий (07.11.1932 - 27.05.1992)
Мун пуаррсса вуэррьпэнҍ: Выкице - рӯшас Виктория (январь 1934 - май 1934), На̄ст - рӯшас Анастасия (03.10.1935)
Мун ро̄дт о̄ллма: аджя - Вуадтэр Ельцэ - рӯшас Елисей Фёдорович (1889 - 10.06. 1943), Мыгклэ Па̄рэск - рӯшас Парасковья Николаевна (28.10.1904 - 28.06.1980) Павлов тэдта лӣ сӣн фамилья; оаһка - Вуэле Ве̄дэр - рӯшас Федора Алексеевна, а̄йя - Мэһкал Вуадтэр - рӯшас Фёдор Михайлович тэдта лӣ ажян пе̄льт ро̄дт.
Я̄нан е̄ннҍ - Вуач - рӯшас Евдокия, аджь - Увван Мыгклэ - рӯшас Николай Иванолвич сыйй ле̄в мун оаһка я а̄йй.
Моадтэр оаһкэ я а̄й: Пе̄дар Мэһкал - рӯшас Михаил Петрович.
Тӯй.
Е̄льцэ Нӣна лыгк выгкъенҍ са̄мас са̄ррнмуж документацья я радива мӣлльтэ. Со̄нн лӣ кырьйха (нымьп кырьйхэйя сайя вай ӣджь) логкэм-, о̄һпнуввэм- я са̄ннҍкырьй.


Wp/sjd/Ахькэль са̄мь кӣлл.
Ахькэль са̄мь кӣлл (вай а̄кьявьр са̄мь кӣлл вай аһкэль са̄мь кӣлл) лӣ нуҏҏьт са̄мь кӣлл. Ахькэль кӣлл, вуайй це̄ӆӆьке, ка̄дэ, ноа ле̄в вял о̄ллмэ, ке̄сьт кӯдтъенҍ тэнн кӣл ре̄яс те̄д.
География.
Ахькэль са̄мь кӣл соаррнэшь Рӯшш е̄ммьне Куэлнэгк нёаркэсьт.


Wp/sjd/Аӈглийскэ кӣлл.
Аӈглийскэ кӣлл (аӈгл. "English") вай английскэ кӣлл лӣ вуэррьял германскэ кӣлл, шурьмусс нарэдкэскса тӣдҍнэдтвуд кӣлл э̄ллмантэсьт. Ныдтҍшэ аӈглас са̄рнэтҍ Шӯрр Британиясьт, Америка Э̄ххтма Шта̄тэнҍ, Канадасьт, Австралиясьт, Ирландиясьт, О̄дт Зеландиясьт я мудта лэнӭнҍ.
Алфавиһт.
Аӈглийскэ кӣл алфавитэсьт лӣ 26 бӯквэдтӭ.
Диалект я варьянт.
Аӈглийскэ кӣлэсьт лӣ е̄ннэ диалектэ, я ныдтҍшэ региональнэ варьянтэ.
История.
V аг. кэскэсьт пӯдтӭнҍ е̄рркъя германла – ю̄т, а̄ӈгл я са̄кс о̄ллмэ – Британскэ сӯллъе. Адтҍенч а̄ӈгла ле̄в сӣн пуллдэг. Танна сӣн кӣлл ля̄йй мудта германскэ кӣл налшэм. X аг. кэск райя со̄н ля̄йй эйй е̄ннэ вуайхувма.
Е̄рркъя-аӈглийскэ кӣлэсьт кырьешь аӈгла-са̄кс рӯнагуэйм. Латиница оа̄лкэһтҍ о̄ннъюввэ VII агесьт, я со̄нэсьт ля̄йй мэ̄нлянчверьт лашшь букватҍ: "ð, ƿ, þ, ƿ" я мудта.


Wp/sjd/Бажанов, Аскольд Алексеевич.
Аскольд Алексеевич Бажанов (*1934 - †2012) — са̄мь кырьйхэй. Кырьеһт "Солнце над тундрой" (1982), "Белый олень" (2008), "Стихи и поэмы о саамском крае" (2009).
Биографья.
Ше̄ннтма лӣ 1934 ыгесьт нуэрртса̄мь Нӯһтҍя̄ввьр сыйтэсьт Мурманскэ обласьтэсьт. Адтҍ со̄нн я̄лл Ре̄ввда сыйтэсьт, ноайтлэдтма лӣ я сост ле̄в кӯххт па̄ррнэ. Со̄нн лӣ о̄һпнуввма Ле̄нинградэсьт педагогическэ институтэсьт Таввял ре̄ввьн о̄ллмайе факультетэсьт. Па̄ррнэ па̄лесьт со̄нн лӣ лыһкма пӯдзэ пы̄ннье ве̄һкенҍ, маӈӈа ро̄бхушшма лӣ трактористэнҍ я электромонтёррэнҍ.


Wp/sjd/Ва̄ррь.
Ва̄ррь лӣ е̄ммьне, касьт е̄ннэ мӯррэ шэ̄ннтэв.


Wp/sjd/Варрьм ё̄гк.
Варрьм ё̄гк (рӯшас "Вирма") лӣ ё̄гк.
Географья.
Луявврь сыйт кэскэс коа̄ллк Варрьм ё̄г, сонн оа̄лгхув ко̄ллкэ Се̄втэрь я̄врасьт. Ма̄нн сыйт мильтэ, я поа̄бпаллт Поа̄хп я̄ввра. Варрьм ё̄г сайгем ли чӣӈӈал, сайгем лев кӯшшк, чоавта ли моаххьк я куккесь, левв уць сӯлйя. Сыйдэс раст ё̄г пыйма лев кудт шалльт, касьт парна шиллэв кӯлль. Кӯлль попплэнтав югкеналшэм: ны̄гкещ, ша̄бп, вӯсскан, кӯввч, вӯженнь. Чадзь ли човта щӣггь, вуай югэ ый пэллэ, эк лужнэдь.
Еррькья, ко̄ссь шалльт евлый пыйма, са̄ммь о̄ллма ра̄сст ё̄г ё̄дллэнь вэӈӈсгуэймь, я керёже гуэймь.


Wp/sjd/Ве̄шшьк.
Ве̄шшьк лӣ рӯппьсесь металл я химическэ элемент.


Wp/sjd/Выннҍ.
Выннҍ лӣ роавас югкмушш виноград мӯрьйенҍ.


Wp/sjd/Выӊӊьц.
Выӊӊьц лӣ чофта сулемь я ло̄ссесь металл я химическэ элемент.


Wp/sjd/Вэ̄дз.
Вэ̄дз лӣ ӣӈӈ на̄лль. Вэ̄дз шаннт, куэссь ча̄дзь атмосферасьт ӣӈӈлувв. Вэ̄дз лӣннчал югкеналшэм форма я ме̄рь.


Wp/sjd/Вӣллькесь пуаз.
Вӣллькесь пуаз лӣ моайнас кырьй нӯрр пӯдзэ пынней баяс. Кырьйхма лӣ тэ̄нн моаййнас Аскольд Бажанов рӯшас, а кӣлт са̄мь кӣлле ёарксма лӣ Вуэнҍтрэ Санндрэ Антонова.
Моайнас лӣ Тоанла баяс, ке̄нн шурьмусс юрртэ лӣ шэ̄ннтэ вуэҋтҍенҍ маӈельт пӯдзэ кэ̄рхэллмужэсьт шӯрр Таввял Пра̄зьнэгкесьт Мурман ланӭсьт. Тоанла та̄т соагкэ вӣллькесь пӯдзэ я ма̄тҍхэ со̄н куллтэллэ о̄ллмэ па̄кнэмужетҍ. Тэдт лыһк а̄нн пӯдзэ пыннъесьт е̄ннэ вышшэлвудтэ, кӣҏшэмвуд я е̄гкьмуж. Маӈельт пӯдзэ кэ̄рхэллъе быдт воалмаш шэ̄ннтэ югке рэ̄зэтҍ вуэҋтэ ста̄рт кя̄йн альн, тэнн гуэйкэ быдт соннӭ ӣджяс е̄ннэ чинндэдтэ, штобэ эле ёррэ, эле пуадтраһтӭ а̄ййк я вял быдт пӯдзэ туаррье ӣжянт лоаччкэльвудэнҍ я сӯррвасвудэнҍ.
Тэдта кыррьй элля лышэ тэнн баяс, сонн мушштал вял югкэ пя̄ййвсэ ло̄ссесь ча̄рр о̄ллмэ робэт баяс, кӯ манн о̄ллтлэзэсьт сыйтэнҍ. Пӯдзэ пынней пуэраст тӣдтӭв ча̄рр тӯетҍ, ве̄кьхэв нӯрршэтҍ выгкэ эвтэс мадтар-а̄е юрртэтҍ я тӯетҍ. Чӯдзэтҍ карвуллэмэнҍ омпэ суткэ, Тоанла е̄ннэ мӣлле пуадт, мӣ со̄нэнҍ ля̄йй эввтэль, юррт ажесь нӯрр па̄лъ байя, Шӯрр Шаннт Е̄ммьне туар байя. Пугк э̄ллмса юрртэ ся̄гкнэнҍ Тоанлэсьт е̄рркъя мо̄джесь са̄мь моаййнсэгуэйм. Ӣллькъювэвв ле пугк Тоанал юрртэ, тэнн баяс быдт тыйе ӣджянт ло̄гк# я тӣдтэ.


Wp/sjd/Вӣллькесьрӯшше̄ммьне.
Вӣллькесьрӯшшланнҍ вай Вӣллькесьрӯшш Республика (вӣл.-рӯшш "Рэспубліка Беларусь") лӣ ланнҍ Нуҏҏьт Европасьт.


Wp/sjd/Германскэ кӣл.
Германскэ кӣл – кӣл туһк индоевропейскэ кӣл пӣррсэсьт.


Wp/sjd/Дортмунд.
Дортмунд (ерман. "Dortmund") — ланнҍ Германиясьт.
Dortmund (erman. "Dortmund") — lannê Germaniâs't.


Wp/sjd/Евро̄па.
Евро̄па лӣ э̄ллмант кусськ Таввял е̄ммьнепе̄лесьт.


Wp/sjd/Кайнӯ са̄мь кӣлл.
Кайнӯ са̄мь кӣлл лӣ ёамм нуҏҏьт са̄мь кӣлл. Кайнӯса̄мас соаррнэшь Кайнӯ е̄ммьнесьт Ла̄дтҍ е̄ммьнесьт.
Кайнӯ са̄мь кӣлл ка̄дэ 18. агесьт.


Wp/sjd/Кеми са̄мь кӣлл.
Кеми са̄мь кӣлл ("samääškiela") лӣ ёамм нуҏҏьт са̄мь кӣлл. Кемиса̄мас соаррнэшь са̄мь сыйтэнҍ Кӯсамо поа̄лльтэ, Лаппи соа̄йвэсьт.


Wp/sjd/Коа̄сс.
Коа̄сс я̄лл пэҏтэсьт. Шылл са̄хьплинкэтҍ. Нышше со̄нн чофта шоабашт по̄ррэ кӯль.


Wp/sjd/Коавас.
Ко̄ввсэ быдт: 14-16 ця̄ӈӈкнэдтӭ, са̄львесь, ре̄ххьпенҍсайй, поа̄шшэмгоаррь, пе̄рьвесськ, то̄лл сайй, кӣммьн, а̄ввьль (куэххьк), сӯвасмурр, усскэнҍ, лоа̄ййт, тӯлльй, за̄весськ.
Ко̄ввас гуэйкэ ця̄ӈӈкнэтҍ пырс ця̄ӈӈкэв. Маӈӈа ця̄ӈӈкнэтҍ са̄ллвсэнҍ ка̄ххьтэ быдт. Ре̄ххьпенҍсай, ӯкс я ускэнҍ лыххкэ быдт. Лоа̄ййта ва̄ресьт тӯркэтҍ ва̄лльтэ вуайй. Поа̄шшэнҍ (поа̄шшсайй) ли кыввкансайй, тамьпе эйй вуэй ышштэ я чуэннче.


Wp/sjd/Коаммэ.
Tа̄лльв коаммэтҍ куарэтҍ моаммсэнҍ. Ке̄ссь коаммэтҍ куарэтҍ тубма шщшшьнэсьт. Ря̄ввк коаммэетҍ куарэтҍ че̄ххч поаррьк коаммсэнҍ. Онҍнеш коаммэтҍ лоая сугкэгуэйм я кӣзэтҍ парьксэмэнҍ. Коаммэ вӣдтэ пыетҍ ца̄ввна сӯйнэтҍ. Масьт куаррэп: коаммас, са̄ррьк, пыссяр.


Wp/sjd/Коаррдэгк сыййт.
Коаррдэгк сыййт (рӯшас "Вороний погост" вай "Вороние (село)") - са̄мь сыййт Коаррдэгк ёг рынтэсьт.
Коаррдэгк сыйт баяс.
Коаррдэгк сыйтэсьт ӣлленҍ эфт са̄мь о̄ллмэ я эйй е̄ннэ югке о̄ллмэ. Оллм лӣййенҍ пуазпынней. Сыйй вуаррдэнь чӣррэ пынне чудзэтҍ. Э е̄нннҍ пынненҍ па̄рнэтҍ я курренҍ са̄мь оаскэтҍ. Па̄ррнэ я нызан шылленҍ кӯлетҍ я ва̄ресьт уссенҍ муррьетҍ, копченҍ куммпрэтҍ, я югке ра̄зетҍ. Коаррдэгк ёгк ляйй ваптэгк куленҍ, чарр ляйй ваптэгк ёагклэнҍ. Тэнн гуэйка мин пудзэ тоавас я тӣрвас.
Пэ̄ҏт Коаррдэгк сыйтэсьт лиййенҍ уххцэй пэҏҏт, кыррьй-логкэм пэҏҏт (библиотека), лыххцэм пэҏҏт, лихемь пэррт, удць парна уййнэмь пэҏҏт, чуэррьво̄лллмэ пэҏҏт я югке мэн.
Тэль мӯгка суххквуэййв.
Шоабшэнҍ мӣн Коаррдэгк о̄ллмэ кӣххче фильметҍ, е̄на шоабшэнҍ индийскэ. Кина бай нызан кӣххчав я лӯййкэв, оалмо̄ллмэ вуаксэллэв. Мӣн е̄ннҍ е̄в лышшэ лӯййххкма вӣресь вӯзетҍ, вӯйенҍ э коа̄дтӭ, мушштӭнҍ ӣжесь пӣрас баяс.
Глафира По̄ввэль нӣййт ныдтҍ лӯййххьке кӣххчмэнҍ экран э̄л, кодӭ суххквуйв мӯгка кукесь…
-Ноа, тэнн суххквуаййва мун ка̄ллесь омпан ча̄ӈӈ.


Wp/sjd/Коаррдэгк ёгк.
Коаррдэгк ёгк (рӯшас "Воронья") лӣ ёгк.


Wp/sjd/Колтта са̄мь кӣлл.
Колтта са̄мь кӣлл (колттаса̄мас "nuõrttsääʹmǩiõll" вай "sääˊmǩiõll") лӣ нуҏҏьт са̄мь кӣлл.


Wp/sjd/Куккьс.
Куккьс лӣ са̄мь мӯрр на̄һпь.


Wp/sjd/Куруч, Римма Дмитриевна.
Римма Дмитриевна Куруч (*1938) - уһцэй я кӣллте̄дтӭй Мурман ланӭсьт. Со̄нн лӣ лыгкма выгкъенҍ са̄мас са̄ррнмуж радива мӣлльтэ. Kырьйха лӣ (са̄мь кырьйхэйя сайя) кӣллт са̄мь логкэм-, о̄һпнуввэм- я са̄ннҍкырьй.
О̄һпнуввмушш.
Р. Д. Куруч лӣ педагогическэ те̄дэтҍ кандидаһт.


Wp/sjd/Куэллнэгк нёарк Са̄мь Соббар.
Куэллнэгк нёарк Са̄мь Соббар ("Саамский парламент Кольского полуострова")


Wp/sjd/Кӣллт са̄мь кӣлл.
Кӣллт са̄мь кӣлл (вай кӣлтса̄мь кӣлл) лӣ кӣлл са̄мь кӣлэ нуҏҏьт тугкэсьт эфтэсьт а̄нар са̄мь кӣлэнҍ, колтта са̄мь кӣлэнҍ, ахькэль са̄мь кӣлэнҍ я та̄ррьй са̄мь кӣлэнҍ.
География.
Кӣллт са̄мь кӣл са̄рнэтҍ Рӯшш е̄ммьнесьт Куэлнэгк нёаркэсьт.


Wp/sjd/Кӣллте̄дт.
Кӣллте̄дт – те̄дт кӣлэ я грамматика баяс.


Wp/sjd/Кӣрре.
Кӣрре (лат. "Betula nana") лӣ мӯрр.


Wp/sjd/Кӯвткя̄ййн.
Кӯвткя̄ййн, Кӯвтакя̄йну вай Каутокейно (таввялса̄мас "Guovdageaidnu", та̄ркӣлас "Kautokeino") лӣ сыййт Таввял Та̄р е̄ммьнесьт.


Wp/sjd/Кӯлль.
Кӯлль (латинскэ кӣлас "Pisces") - ча̄дзь жэва, я̄лл ёгэсьт, я̄вьрэсьт вай ме̄ресьт.
Кӯль Луявьр я̄вьрэсьт.
Куввьч, шаабп, ныгкеш, вуэск, вушен, раавт, идеч, форель, мев шаабп я руввьт куэла.
Оця Лукин мушштсэлл ко̄ххт со̄нн кӯль шылле я Чудзьявьрэсьт илле.
Мунн шобша шылле куль Луявьр явьрэсьт. Муст ли руввьт вэнс "Прогресс", ковас. Ковсэс ли пуаз тулльй, ровв, осстэ, окша, саййм. Мун шыла куль "Таввель чуэльмес".
Мун пирас тампе шылл кесса я чеххча.
Ныдтше копчеп мурьет, кумпрет я суэг мурет. Луммнэн порреп: куль, лим, лэгкеп нюввтэ. Чумнежет копчеп та̄ллвас. Сарен я ёӊён кыптэв морсет я пашштев шанькет. Инце чиннеп перк, киччеп шеӊ ямаӊӊа тумкъеп мен алькеп лэгке пеййва. Екна мый вуадтеп ко̄авсэс: туэльеальн, роввсысен. Рушш оссэ мин ли подэшк. Ковсес пуэлл толл. Ковсэс ли покас я щиг. Луяврь ли пере шурр, мин рынтэсьт пиӊӊкеӊ - шурр нэмп лев. Мыйй еллеп мо̄ччес чуэльм суллйест. Еккнамильт мый киччеп урртэт, явьр я ва̄рь.
Мунн мушштсэла коххт мунн илле Чудзьявьр сыйтэст, тампе ля шентма.


Wp/sjd/Ла̄дтҍ кӣлл.
Лāдтҍ кӣлл ("suomi" вай "suomen kieli") лӣ ба̄лтика-ла̄дтҍ кӣлл.


Wp/sjd/Ла̄дтҍе̄ммьне.
Ла̄дтҍе̄ммьне (ла̄дтҍкӣлас "Suomi") лӣ е̄ммьне Таввял Европасьт. Ла̄дтҍе̄ммьне вуэййвланнҍ я шурьмусс ланнҍ лӣ Хельссэнҍ.


Wp/sjd/Латин кӣлл.
Латин кӣлл вай латинскэ кӣлл (лат. "lingua latīna") лӣ ёамм кӣлл.


Wp/sjd/Лукин, Геннадий Петрович.
Оця Лукин (*12.12.1949) (рӯшас Геннадий Петрович Лукин) - са̄мь оалм олма Луявьрэсьт. Лыххьк выгкъенҍ са̄мас са̄ррнмуж радива мӣлльтэ.
Биографья.
Ше̄ннтма лӣ Чудзьявьр сыйтэст. Еррка со̄н илле пере пуарас. Пудзэтҍ пынне, мецтэ, кӯль шылле. Мэнне ноййтлыттэ, вольтэ акен Сорванов Лида. Шэнтэнҍ парна, нийта коччев Катрен, парьн коччев Пехтар.
Тӯйй.
Оця Лукин ро̄бхушш НКЦ-эсьт Луявьрэсьт.
Со̄нн ныдтҍшэ кырьяхьт са̄мас, кӣч со̄н мушт ко̄ххт со̄нн кӯль шылле я Чудзьявьрэсьт илле.


Wp/sjd/Луяввьр.
Луяввьр (рӯшас "Ловозеро") лӣ сыййт Мӯрман е̄ммьнесьт. Луяввьр лӣ Луяввьр е̄ммьне административнэ цэ̄ннтр.
Луявьрэсьт я̄лл 2871 о̄ллмэдтӭ: са̄мь, ыжэм я рӯшш.
Луяввьр лӣ шурьмусс са̄мь сыййт Рӯшш Ланӭсьт я шурьмусс рӯшш соаме культурнэ цэ̄ннтр. Тэсьт мэ̄ннэв югке-налшэм са̄мь празнэгкь я фестиваль.
Луяввьр райя вуайй автобусэсьт Пӯдзэ Ва̄ресьт ёадтӭ.


Wp/sjd/Лыввьт.
Луввьт вай лыввьт лӣ куэлнэгк са̄мь о̄ллмэ ла̄ввлэм на̄лль.


Wp/sjd/Лӯмь.
Лӯмь, е̄нас числасьт луэмман (лат. "Rubus chamaemorus") лӣ ра̄ссь "Rubus" (малина) ро̄дэсьт "Rosaceae" (Розовэ) пӣррсэсьт я ныдтҍшэ тэнн ра̄зь мӯрьй. Лӯмь лӣ по̄ррэм мӯрьй.
Нэ̄мм.
Лӯмь те̄дтӣдтӭй нэ̄мм лӣ е̄р.-греч. "χαμαί" («е̄ммьне альн») я лат. "morus" («шелковица»).
Кӣллт са̄мь кӣлэсьт са̄һпьплуввма лӯмь коадчетҍ "лоа̄нтэх", а эйй са̄һпьлуввма – "чоарэх".
Лӯмь баяс.
Лӯмь шаннт 10-30 см райя ло̄ппта.
Вуэкьс ле̄в се̄ӈьк я вӯййкас, вуэкьс э̄л ле̄в кӯһт-ко̄ллм лэсстэ.
Ныдтҍшэ вуэкьс э̄л лӣ э̄ххт вӣллькесь ывьнэнч. Лӯмь ке̄ссьма̄нэсьт-сӯййнма̄нэсьт ывьнаст; мӯрьй лоа̄ннтэв пэ̄йель 30-40 пе̄ййвэ.
Мӯрьй диаметр лӣ 1,5 см ве̄рьт. Эйй кӣркна мӯрьй ле̄в руччкэ-рӯппсэ, лоа̄нтэх лӯмь лӣ рэ̄һк-руччкэ. Луэммнэтҍ ко̄ппчэв сӯййнма̄нэсьт я поаррькма̄нэсьт.
Шэнтант сай.
Лӯмь Таввял е̄ммьнепе̄лесьт кэскэсьт 78°N я 55°N ве̄рьт ла̄мпесьт шаннт.
О̄ннъемушш.
Лӯмь лӣ а̄ррвай, куннт я ня̄лькесь мӯррьй. Луэммнэнҍ лӣ витамин C не̄лльй вӯррэ шуря, мэ̄нн апельсинэнҍ.
Луэммнэнҍ варенье, са̄пь я югке ня̄ллксэтҍ чиннэв. Ла̄дтҍе̄ммьнест луэммнэнҍ ликёр (ла̄дтҍкӣлас "lakkalikööri") лыһкэв.
Са̄мь луэммнэнҍ я кӯленҍ ню̄вт чиннэв.
Пынньмушш.
Лӯмь лӣ Вӣллькесьрӯшше̄ммьне Рӯппьсесь кырьесьт.


Wp/sjd/Ма̄нн.
Ма̄нн лӣ а̄ййк ме̄ррь. Ыгесьт лӣ 12 ма̄н, ма̄нэсьт лӣ кэскэсьт 28 (февралесьт) я 31 пе̄йв.


Wp/sjd/Матрёхин, Иван Яковлевич.
Матрёхин Ёаххкэ Эвван (рӯшас ') – са̄мь ла̄ввлэй я кырьйхэй Мурман ланӭсьт.
Эвван Матрёхин шэннтэ эфт тоа̄фант аххц чӯдҍ выдтлоагкь ка̄хцант ыгесьт вӯссьман кӯххтлоагкь авьтма пе̄йв Мӯрман е̄ммьне Ёфкасыйтэсьт пуазнэгкь са̄мь пӣррсэсьт.
Эфт тоа̄фант аххц чӯдь кудтлоагкь нымьп ыгесьт Матрёхингоанҍце пӣрас вя̄ӆӆтэдэ Ёфкасыйтэсьт Мурман е̄ммьне Луявьр е̄ммьне Каневкасыййта е̄лле.
Эвван Матрёхин лушшэм ыгь мэ̄ннӭнҍ Москва лань военнэ-инженернэ академиясьт Куйбышев нэ̄мме.
Эфт тоа̄фант аххц чӯдҍ кыджемьлоагкь ка̄хцант ыгесьт Матрёхин я̄лл Мӯрмнэсьт. Лӯпьтэ Ленинградскэ ӣнженернэ-строительнэ институт. Матрёхин выйтэ со̄нэсьт инженер-механикэнҍ. Тэнн ыгесьт лыххк ГОУТП "ТЭКОС" топливнэ-транспортнэ пэҏтэсьт.
Касьт ли та̄лльв - ча̄р е̄менҍт,
Оасскэв - сӣнэтҍ мыйй ебп вуаййладтҍ.
Э танна уййнэв пугк мӣн нюэзь.
Матрёхин И. Я. "Вӣллькесь пуаз": Стиха я ла̄вл. - Мӯрман: Кыррьй лӯшшьтэмь пэ̄ҏҏт, 2004. - 48с.: ил.
Пыйенҍ са̄мь кӣлле А. А. Антонова я А. М. Агеева.


Wp/sjd/Моадьяр кӣлл.
Моадьяр кӣлл (моадьяр кӣлас "magyar nyelv") лӣ угор кӣлл.


Wp/sjd/Москва.
Москва лӣ Рӯшш е̄ммьне шурьмусс ланнҍ я столица. Москвасьт я̄лл 12 692 46 о̄ллмэдтӭ. Москва лӣ нарэдтӓймусс ланнҍ Европасьт я кыдьжянт шурьмусс ланнҍ э̄ллмантэсьт.


Wp/sjd/Мурман е̄ммьне.
Мурман е̄ммьне лӣ е̄ммьне Рӯшшланҍ таввял-вуэрьйлэсьт я со̄н 51. субъект. Административнэ цэ̄ннтр лӣ Мурман ланнҍ.


Wp/sjd/Мурман ланнҍ.
Мурман ланнҍ (рӯшас Мурманск) - ланнҍ Куэлнэгк нёаркэсьт рӯшш ланӭсьт.


Wp/sjd/Мӣһкь.
Мӣһкь лӣ кэ̄ллм коаннҍтэмка̄вьн.


Wp/sjd/На̄һпь.
На̄һпь лӣ о̄а̄ссьтэ вай ка̄ррь ю̄гкэм гуэйкэ.


Wp/sjd/Ня̄вдам.
Ня̄вдам (та̄ркӣлас Neiden, ла̄дҍкӣлас Näätämö) – скольт са̄мь сыййт Та̄р- я Ла̄дҍе̄ммьнесьт.


Wp/sjd/О̄дт ыгенҍ.
== О̄дт ыгенҍ я Ро̄стов пӣйвэнҍ!!! ==
Куэллнэгк нёрк са̄мь Соббар тӣрваһт тӣнэтҍ
Мыйй, тӣнэгуэйм воаллшэнч депутат, та̄һтэпь тыйе шувв
я̄ллмуж, анҍ ӣллькъюввэв пугк тӣн юрртэ!
Е̄лле тӣррвэнҍ! Анҍ тӣн кӯдэнҍ пуалл
агкь пайя чӯввесь то̄лл я я̄лл роамм!


Wp/sjd/Оаллк лысст.


Wp/sjd/Пысс.
Пысс лӣ ря̄шкхэм ка̄ввьн.


Wp/sjd/Пӣтэ са̄мь кӣлл.
Пӣтэ са̄мь кӣлл (пӣтэса̄мас "bidumsámegiella") лӣ вуэррьял са̄мь кӣлл.


Wp/sjd/Роашшьн.
Роашшьн ("Sorbus aucupária") лӣ лэ̄сстмӯрр. Лэ̄ст ше̄ннтэв ӣджь ӣжесесь туннӭ пе̄льт, сыйй ле̄в кугкь я чо̄г. Цвета лӣ вӣллкэ, мӯррьй рӯппсэ.
Roašš'n("Sorbus aucuparia") lī lē'sstmūrr. Lē'st šēnntev īdž' īžeses' tunnë' pēl't, síĭĭ lēv kugk' â čōg. lī vīllká, mūrr'ĭ rūppsá.


Wp/sjd/Рӯввьт.
Рӯввьт вай ка̄ррьт лӣ металл я химическэ элемент.


Wp/sjd/Рӯц кӣлл.
Рӯц кӣлл вай швецкэ кӣлл (рӯцас ') лӣ скандинавскэ кӣлл, Рӯц е̄ммьне я Ла̄дҍ е̄ммьне ланнҍ кӣлл, я ныдтҍшэ рӯцла е̄ннҍ кӣлл.


Wp/sjd/Рӯцланнҍ.
Рӯцланнҍ, вай Рӯц Ланнҍ (рӯцас "Sverige") лӣ ланнҍ Таввял Европасьт.


Wp/sjd/Рӯшш кӣлл.
Рӯшш кӣлл (рӯшас ' лубэ "русский") лӣ рӯшшлэтҍ е̄ннҍ кӣлл я нуҏҏьт славянскэ кӣлл. Рӯшш кӣлл лӣ шурьмусс славянскэ кӣлл, ка̄хцант са̄ррнэймусс кӣлл э̄ллмантэсьт я са̄ррнэймусс кӣлл Европасьт. Рӯшш кӣлл лӣ Рӯшш е̄ммьне ланнҍ кӣлл, э̄ххт Вӣллькесьрӯшш е̄ммьне, Казахстан, Кыргызстан я мэ̄нлянчверьт мудта ланҍ ланнҍ кӣлэнҍ, ныдтҍшэ шурьмусс нарэдкэскса тӣдҍнэдтвуд кӣлл э̄ввтла СССР ланӭнҍ.
Рӯшас са̄ррнэв 137,5 млн о̄ллмэ Рӯшш е̄ммьнесьт (2010) я 260 млн о̄ллмэ э̄ллмантэсьт (2014).
Рӯшш кӣлл лӣ альтсэ мудта нуҏҏьт славянскэ кӣлэгуэйм: украинскэ кӣлэнҍ, вӣллькесьрӯшш кӣлэнҍ я русин кӣлэнҍ.


Wp/sjd/Рӯшшланнҍ.
Рӯшшланнҍ (рӯшас ') вай Рӯшш е̄ммьне, официальнэ ныдтҍшэ Рӯшш Федерация ("Российская Федерация") лӣ ланнҍ Евразиясьт. Рӯшшланнҍ лӣ ко̄ммтэмусс (ахцант нарэдтӓймусс) ланнҍ э̄ллмантэсьт. Рӯшшланӭсьт я̄лл 146 млн. о̄ллмэдтӭ. Рӯшшланҍ шурьмусс ланнҍ лӣ Москва, ланнҍ кӣлл лӣ рӯшш кӣлл.


Wp/sjd/Са̄мь.
Са̄мь (та̄ввялса̄мас "sámit", рӯшас "саамы", рӯц я та̄р кӣлэнҍ "samer", ла̄дҍ кӣлэсьт "saamelaiset") ле̄в Таввял Европа вуэннҍт ва̄ннҍ о̄ллмэ. Са̄мь е̄ллев Са̄мь е̄ммьнесьт, кӯ лӣ Та̄р е̄ммьнесьт, Рӯц е̄ммьнесьт, Ла̄дҍ е̄ммьнесьт я Рӯшш е̄ммьнесьт. Пугк э̄ллмантэсьт лӣ 80-100 тоа̄фант ве̄рьт соа̄ме.
Са̄мь са̄ррнэв аххц са̄мь кӣлэнҍ, та̄р кӣлэсьт, рӯц кӣлэсьт, ла̄дҍ кӣлэсьт я рӯшш кӣлэсьт.
Соаменҍ ле̄в ӣджесь гӣммн, фла̄гк я со̄бэр.
Са̄мь кӣл.
"Кӣч «Са̄мь кӣл»"
Са̄мь кӣл ле̄в кӣлл туһк урал кӣлле пӣррсэсьт. Са̄мь кӣлле ле̄в аххц, сӣнэнҍ кудт ле̄в кырьйхэмнэль (сӣнэнҍ ле̄в ӣджесь алфавит). Пугк са̄мь кӣл латиницасьт кырьйхэв, окромя кӣллт са̄мь кӣлле.
Тӯй.
Та̄ввялса̄мь кӣлэсьт са̄мь тӯй коадчетҍ "duoddji". Са̄мь тӯййшэв е̄нас югке-налшэм коа̄вьнэтҍ: оалмоллмэ тӯййшэв ныйпэтҍ, барабанэтҍ я кукьсэтҍ, нызан ло̄дтэв кӯшшэтҍ я куарнэдтэв.
Са̄мь нарэд символ.
"Кӣч «Са̄мь фла̄гк» я «Са̄мь гӣммн»


Wp/sjd/Са̄мь гӣммн.
Sámi soga lávlla («Са̄мь ро̄д ла̄ввл» таввялса̄мас; кӣллтса̄мас "Соаме шурьмусе ла̄ввл") лӣ са̄мь о̄ллмэ гӣммн. Суммь лӣ сумькырьйхэенҍ Арнэ Сёрли кырьйха я ла̄вл са̄нҍ ле̄в Исак Саба кырьйха.


Wp/sjd/Са̄мь кӣл.
Са̄мь кӣл (вай са̄мь-кӣл, са̄мькӣл) – кӣлл туһк ла̄дҍ-угор кӣл тугкэсьт урал кӣл пӣррсэсьт. Са̄мь кӣл ле̄в соа̄ме е̄ннҍкӣл.
Рӯшш кӣл кырьенҍ тэ̄йт са̄мь кӣлэтҍ пыййма лӣ коаһче диалектэгуэйм ("кӣллт диалект" а элля "кӣллт кӣлл").
Са̄мь кӣл Рӯшш е̄ммьнесьт.
Рӯшш е̄ммьнесьт са̄мас традиционнэ са̄ррнэв Куэлнэгк нёаркэсьт. Та̄рьм Куэлнэгкнёарк соа̄ме пугк не̄лльй кӣл ле̄в вэсьт ка̄дтмэдтӭ я кӣлоаннӭй выйтнэв са̄мь кӣлэсьт рӯшш кӣлле. Кӣллт, та̄ррьй я скольт (вай нюхьт-я̄вьр) кӣл вэсьтэ вя̄л о̄ннъюввэв. Ахькэль (вай А̄кьявьр) кӣлл, вуайй це̄ӆӆьке, ка̄дэ, ноа ле̄в вял о̄ллмэ, ке̄сьт кӯдтъенҍ тэнн кӣл ре̄яс те̄д. Таввялсамь кӣлл, ку пӯдӭ Рӯшш-е̄ммьнье 1990 ыгенҍ, коаппч е̄на я е̄на со̄н оаннҍет, ко̄ххт Скандинавиясьт, ныдтҍ э Куэлнэгк нёаркэсьт. Ко̄нн гоарренҍ ель вэльшэхьт тэнн э̄л, ноа кӣлт соа̄ме кӣл пайнэмушш пай эвтэс манн.
Та̄ррьм, кӯсстай, альт 800 о̄ллмэнҍ Рӯшш е̄ммьнесьт лев те̄д са̄мь кӣл баяс. Сӣнэнҍ, вуайй пыйнӭ, 200 о̄ллмэдтӭ вуайй коаххче «потенциальнэ кӣл оаннҍегуэйм». Сӣнэнҍ ле̄в кӣл шӣг ре̄яс те̄д: сыйй оа̄нтшэв пугк лубэ е̄ннэ, е̄ннэ сыйе ма̄ххтев са̄ррнэ са̄мь кӣлле, ноа югке рэ̄зэ гуэйке сыйй ев са̄рн ка̄йнханна, ва̄ймленне лубэ во̄фьсе ев са̄рн. Рӯшш е̄ммьнесьт та̄рьм ва̄нä 100 ва̄ймлэсь са̄мь кӣл оаннҍедтӭ е̄ллев. Са̄мас ва̄ймлесь са̄ррнъедтӭ, вуайй це̄ӆӆьке, лев о̄ллмэ, кугк пуэраст я ва̄ллтъенне са̄ррнэв ӣжесь кӣлле ко̄ххт авьтма кӣлле, ныдтҍ э нымьп кӣлле, я кугк оаннӭв са̄мь кӣл югке пе̄йв я югке саесьт.
Са̄мь кӣлл тоа̄ййв о̄ннъювв вэ̄зхэллэм (символическэ) кӣлэнҍ, ва̄лльтэ, вӯзьхемь гуэйке, манҍтэ олма ли – са̄мь вай мудта. Ныдтҍшэ вэ̄зхэллэм кӣл о̄нньювв э̄ххтса са̄мь я̄лэсьт, лубэ, го «шоу кӣлл» вэ̄зхалл ӣжесь о̄ллмэ культура. Вэ̄зхэллэм кӣл оаннӭв ев лышшэ о̄ллмэ, ва̄нас тӣдтӭй кӣл, ноа э о̄ллмэ, пуэраст тӣдтӭй кӣл. Е̄намп вэ̄зхэллэм кӣл оаннӭв о̄ллмэ, кугк ва̄йймельт кӯскнэв э̄ххтса са̄мь я̄лла.
Я̄наш са̄мь кӣл оаннӭй ев кӯсстэ. Чӯтä кӯсстъев са̄мь кӣлл ва̄йймлесь, кугк ва̄ймельт кӯскнэв э̄ххтса са̄мь я̄лла, о̄ллмэ ке̄сьт ли э̄лл сайй я̄лэсьт я ял выгкэй, го политик я шурьмуз. Ноа я̄наш са̄мь кӣл ва̄ймлесь оаннӭй ев кӯсстэ. Тэнн "эйй кӯсстъей" о̄ллмэ туххка ныдтҍшэ мэ̄нънэв я̄наш потенциальнэ кӣл оаннӭй, нӯрр пуллдэг, о̄ллмэ эйй соа̄менҍ выййтма я о̄ллмэ вӯлльгесь я̄л сэенҍ, ва̄лльтэ, кэ̄бп во̄йвишна о̄ллмэ, вуаййпей роавас чоа̄зенҍ я мудта рэ̄зэгуэйм вуаййпей о̄ллмэ.
Го кӣл пайнэмушш ло̄гэнч ва̄сьт я̄ллхэ кӣлт кӣл, гу югкепяййвса кӣл, ку ва̄ллтъенне о̄ннъюваһч югке сэенҍ, танна кӣлт кӣл ва̄ймлесь я потенциальнэ оаннӭй эйй кӯсстъей туххк лыххк шӯрр потенциал. Эвтэс, кунт гуэйке ва̄сьт кӣл пайнэ, бэдҍсуввэв о̄ххпэй, тӣдтӭй о̄дт я та̄ррмъя кӣл о̄ххпэм тӯетҍ, о̄дт о̄ххпэм кырьетҍ я кӣл о̄ххпэм оанҍхесь кэскэтҍ лыгксаххтемь гуэйке эвтэс о̄ххпмуж. Лашшенҍ кӣл о̄ххпэм оанҍхэсь кэскэтҍ бэдт лыххкэ е̄на вуаннчмужэтҍ кӣл ва̄ймля оаннӭмь гуэйке са̄мас са̄ррнэм па̄ль югкепийве вуанчнэмь ва̄рэсьт са̄мас са̄ррнэм вырькэтҍ. А̄ннъювв э са̄мь о̄ллмэе эхтнэг сыськасьт кэскэсьт югке пуллдэгэ е̄на э̄ххтса кӣл тӯетҍ выгкэ я ныдтҍшэ выгкэ э̄ххтса тӯетҍ кэскэсьт са̄мь кӣлл ва̄ймлегуэйм, па̄йхьк я̄л выгкэй чӯрьвэгуэйм. Ныдтҍшэ шӯрр тӯйй ли аннҍтэ Куэлнэгкнёарк соа̄ме кӣлэтҍ е̄ннгэдтӭ аля я̄лл сай, ва̄лльтэ, лыххкэ ве̄ххькенҍ мугка тӯетҍ, кугк а̄ннэв кӣлт соа̄ме кӣлэтҍ оаннмуж. Кӣл сай пайнэмь гуэйкэ вял э мугка вуэйймушш лӣннчле вуаяххч, ва̄лльтэ, Скандинавскэ са̄мь о̄ллмэ ва̄лтченҍ шуря пя̄дцэльвуд я тыввьвудт Куэлнэгкнёарк соа̄ме кӣлэ альн. Тэ̄йт тӯетҍ вуаяхч ӣллькье пэ̄йель э̄ххтса оанҍхэсь кӣлт кӣл о̄ххпэм кэскэ Скандинавскэ соа̄ме я Куэлнэгкнёарк соаме гуэйке. Вял кӯсстай мугка лыххк, ва̄лльтэ, Куэлнэгкнёарк соа̄ме кӣлэтҍ э̄ххтэ Скандинавскэ шӣг программатҍ пайнэмь гуэйке са̄мь кӣлэтҍ.
Куэлнэгк са̄мь кӣл я па̄ххкма вя̄ӆӆтэдтмушш.
Па̄ххкма вя̄ӆӆтэдтмушш куэлнэгк соа̄мэнҍ коа̄ввэстҍ э̄ххтса чуэдзмуж я пыдтӭ нюэзесь я̄ллмушша социальнэ, экономическе я культурнэ тӯегуэйм. А тэдт ли шӯррьмусс рэ̄сс са̄мь кӣл ка̄дхэм гуэйкэ. Вя̄ӆӆтма са̄мь ка̄дхэнҍ е̄рркъя я̄лсэтҍ, пуазпыннемъ е̄ммънетҍ я ӣжесь вуаннтсэтҍ. Ва̄лльтма, Луявьр сыйтэсьт е̄ннэ вя̄ӆӆтэдтма са̄мь кугкь ев вуаййма соа̄гкэ пэҏт, тӯй ыдтӭнҍ оа̄фкант сыййт е̄ллъегуэйм о̄ллмэтҍ, ке̄гк соа̄ррнэнҍ югкеналшэм са̄мъ кӣлле (югке са̄мь кӣлле) лубэ диалектэ я кугк выгкэнҍ»ял ӣэесь-налла мудта сыйтэнҍ, тала пугкэтҍ се̄гьхэмҍ я е̄лхэххьтэнҍ эфт сыйтэсьт. Ко̄ххт вя̄ӆӆтма са̄мь я сыййт е̄ллей моа̄йнсэнҍ, го о̄ллмэ ка̄ньць ка̄нҍцесь э̄ллькэнҍ ла̄йххтэ я ӣввче, куэссь кене са̄рнэ е̄ххк са̄мь кӣлле лубэ диалектэ. Мэннэм гуэйкэ оа̄фкант а̄еннэ еа̄ме э̄ллькэнҍ ка̄нҍц коа̄нҍцснэсь са̄ррнэ рӯшшас.
Па̄ххкэм вя̄ӆӆтэдтмушш пуэдтӭ депрессиятҍ я вӣр кадхэмуж пуэдтӭй я̄ллмушша. Лашшэнҍ алкоголизм, шэ̄ннҍтэнҍ социальнэ рэ̄з, ва̄йвашвудт физическэ я психологическэ рэ̄з тӣрвасвудэнҍ.
Эйй ва̄нас са̄мме вя̄ӆӆтэдтмуж гуэйкэ пыйенҍ кӣдэтҍ ӣжесь э̄л. Са̄мь э̄ллькэнҍ ко̄рнэ са̄ммьвуд, ва̄йвашвудэнҍ я социальнэ рэ̄зэгуэйм. Пе̄ссэ гуэйкэ дискриминациясьт я стигматизациясьт са̄мь э̄ллькэнҍ ся̄гьхувнэ шӯрр о̄ллмэ эхтнэгэнҍ я я̄наш са̄мме са̄рнэшкудтӭнҍ рӯшас.
Та̄ррьм Рӯшш-е̄ммьне са̄мь старъедтэв пайнэ ӣжесь кӣл. Рӯшш-е̄ммьне пэря олмняххт са̄мь культура, са̄мь кӣлэтҍ. Но депрессия, алкоголизм, социальнэ я экономическэ рэ̄з, ёаф, вӣр ка̄дхэмушш ӣджясь ле̄в шӯрр рэ̄з, е̄кхэллмуж лыгк кукесь чӯххкэ альн са̄мь кӣл пайнэм я пыннемь ва̄рэсьт.


Wp/sjd/Са̄рнэгк.
Кӣллт са̄мь кӣл са̄рнэг пример.
Вуэммь ка̄ннҍц пэря пукэ о̄дт коанҍцэ лӣ — "Старый друг лучше новых двух"
Вуэммь пе̄ннэ карр эвтэсь, нӯрр пе̄ннэ карр со̄н мӣлльтэ — "Старая собака бежит впереди, молодая – за ней"


Wp/sjd/Се̄ййдъя̄ввьр.
Се̄ййдъя̄ввьр вай Се̄ййтъя̄ввьр лӣ я̄ввьр Луя̄ввьр урьтэнҍ Куэллнэгк нёаркэсьт. Се̄ййдъя̄вьр ля̄шш 189 метрэдтӭ ме̄р ре̄вьн альн.


Wp/sjd/Скандинавскэ кӣл.
Скандинавскэ кӣл вай таввял германскэ (таввял-германскэ) кӣл ле̄в кӣл туһк германскэ кӣл тугкэсьт индо-европейскэ кӣл пӣррсэсьт.


Wp/sjd/Соаййв са̄мь кӣлл.
Соаййв са̄мь кӣлл вай соаввьй са̄мь кӣлл ("åarjelsaemien gïele") лӣ вуэрьялл са̄мь кӣлл. Соаййвса̄мас са̄ррнэв 600 о̄ллмэдтӭ Та̄рланӭсьт я Рӯцланӭсьт.
Алфавиһт.
Соаййв са̄мь алфавитэсьт лӣ 25 букватҍ.


Wp/sjd/Сыллп.
Сыллп лӣ сӯбпесь коа̄ллшэсь металл я химическэ элемент.


Wp/sjd/Та̄р кӣлл.
Та̄р кӣлл вай норвежскэ кӣлл (та̄ркӣлас "Norsk") лӣ скандинавскэ кӣлл.


Wp/sjd/Та̄ре̄ммьне.
Та̄ре̄ммьне вай Норвегия (та̄ркӣлас "Norge") лӣ е̄ммьне Таввял Европасьт.


Wp/sjd/Та̄ррьй са̄мь кӣлл.
Tа̄ррьй са̄мь кӣлл лӣ кӣлл нуҏҏьт са̄мь кӣл тугкэсьт эфтэсьт а̄нар са̄мь, колтта са̄мь, а̄һкэль са̄мь я кӣллт са̄мь кӣлэнҍ, я ныдтҍшэ нуҏҏьтмусс са̄мь кӣлл.
География.
Та̄ррьйса̄мас са̄рнэтҍ Рӯшшланӭсьт Куэлнэгк нёаркэсьт.


Wp/sjd/Таввял са̄мь кӣлл.
Таввял са̄мь кӣлл (таввялса̄мас ' вай "sámegiella") лӣ э̄ххт вуэрьялл са̄мь кӣлэнҍ я шурьмусс са̄мь кӣлл. Таввялса̄мас са̄ррнэв са̄мь о̄ллмэ Та̄рланӭсьт, Рӯцланӭсьт я Ла̄дтҍланӭсьт.
Таввялса̄мас са̄ррнэв 15,000–25,000 ве̄рьт о̄ллмэдтӭ, сӣнэнҍ 2,000 ве̄рьт са̄ррнэй е̄ллев Ла̄дтҍланӭсьт я кэскэсьт 5,000 я 6,000 ве̄рьт е̄ллев Рӯцланӭсьт.


Wp/sjd/Таннҍ.
Таннҍ лӣ сыллпесь металл я химическэ элемент.


Wp/sjd/Тырьбэрь.
Тырьбэрь (рӯшас "Териберка") - са̄тк Баренц ме̄рр рынтэсьт.
Ке̄сcь каникула (Сӯйнкоссэм я поаррьк ма̄н).
Мыйй Воа̄ськенҍ ке̄ссь каникула па̄ль, пыемь ёадтӭ Тырьбэрра, моа̄ст. Авьтмуссе мыйй пыемь коа̄ввсэ коа̄рдэгк сыййта, уййнэ ро̄дэтҍ. Ленинградэсьт по̄йсэнҍ ёдӭмь Оленегорск станция райя. Станциясьт коа̄внэмь машина, ёадтӭй Луяввра. Со̄нн во̄альтэ мӣнэтҍ, го ля̄йй сайй со̄нэсьт. Танна автобус вя̄л ев ёдтла. Сыйй э̄ллькэнҍ ёдтлэ е̄ннгэдтӭ маӈӈьда, ыгегуйм маӈӈьда.
Машина ля̄йй колхознэ. Со̄нн пыдтӭ мӣнэтҍ Луяввра. Ва̄сськ тэнн сыйт ля̄йй уййна вя̄л туарр ыге. Мунн со̄н уййнэ авьтма вуэр, чофта мӣлльтэ, о̄ллмэ тӣрвхэдтэв, мунн муэййнэннҍтэ. Мудта кула са̄ррнэв: "Тӣррв, сватҍя!" Мунн тэнн сыйтэсьт никуэссь эмм лййма э нӣкенн эмм тӣдҍ.
Мыйй ый ыййдэмь Луявьресьт. Ва̄сськ ыйедҍ оа̄ххксэсь, а мунн Октябрина вуэррьпелесьт, Эвван Тамарасьт. Ке мун тоагэ выгэ, эмм мушт. Ӣнцэ райя вӯдӭмь. Ӣнцэ ёадтъемь Коа̄ррдэгке мотор мӯрр вэ̄ннсэнҍ, ку эфт вуэр не̄дтлесьт сыййта выгк почта, газетатҍ, вӯлкхэзэтҍ мӣнэтҍ, вӯрьтэ рынтэсьт о̄ммп сыййт. Вэнс э̄ллтэнҍ рыннта, вуэсста, коа̄шштадт, пугк сыййт пӯдӭ.
Мыйй Воа̄ськенҍ кӯххт пе̄йв ӣлемь коа̄рдэгэсьт. Мӯнн ӣлле вуэннтре де̄дҍсан я По̄ввэль Ма̄рьесьт, со̄н а̄ххкь. Сӣнэгуэйм ӣле Эвнат, чӯдҍыгкса ка̄ллса рӯшас со̄н коадчетҍ Игнат. Ва̄сськ ӣле де̄дҍсэсь, ажесь вильесьт.
Мыйе Коа̄ррдэг о̄ллмэ цӣӆӆькэнҍ: "Пэ̄йнэгке Це̄ссэм па̄кь э̄л, выльшэгке Тырьбэрь са̄тк гоаррэ, уйнсебпе Тырьбэрь воа̄ретҍ." Мыйй я тэсьт шэ вйджьлемь Це̄ссем па̄кь э̄л.
Ебп уййнма Тырьбэрь воа̄ретҍ. Ента ӣнцэ ёадтъемь тэнншэ вэ̄ннсэнҍ Луяввра я эвтэс Тырьбэрь гоаррэ машина альн. Оленегорскэсьт по̄йсенҍ Мурмнэ. Мурмнэсьт парходэнҍ Тырьбэрра. Тырьбэресьт ва̄нҍцнэлле ке̄ссь ча̄р мӣлльтэ рай ка̄л-я̄вьр Пе̄ҏҏькя̄ввра, ке̄ссь е̄ллемь сайя. Тэсьт мунн ӣлле поаррьк ма̄н кӯххтлоагант пе̄йв райя.
Пӯдӭ а̄ййк ёадтӭ Ленинград ланна, о̄ххпнуввмуж луэпптӭм гуэйкэ. Ныдтҍ э ка̄никула па̄лль мэнст, гу э̄ххт пе̄ййв.


Wp/sjd/Удмурт кӣлл.
Удмурт кӣлл лӣ кӣл перэм кӣл тугкэсьт ура̄л кӣл пӣррсэсьт я удмурт о̄ллмэ роднэ кӣлл. Удмурт кӣл ли официальнэ кӣлл Удмурт Республикасьт.


Wp/sjd/Украина.
Украина (укр. "Україна") лӣ е̄ммьне Нуҏҏьт Европасьт.


Wp/sjd/Фрайбург.
Фрайбург (ерман. "Freiburg") лӣ ланнҍ Германиясьт.


Wp/sjd/Французскэ кӣлл.
Французскэ кӣлл лӣ романскэ кӣлл.


Wp/sjd/Ча̄дзь.
Ча̄дзь (H2O) лӣ чӣллк, ня̄лькхэм, лэ̄гкхэм я маль ывьнхэм вещества.


Wp/sjd/Чиммнушш.
Чиммнушш вай чӯмнэшш (лат. "Empetrum Nigrum") лӣ ра̄зь на̄лль "Empetrum" ро̄дэсьт Нуҏҏт ("Ericaceae") пӣррсэсьт.
Шэнтант е̄ммьне я сай.
Чиммнушш шаннт Таввял е̄ммьнепе̄лесьт: Европасьт (Вуэрьялл Сибирь райя), Азиясьт (Китайесьт, Монголиясьт, Корея нёаркэсьт) я Таввял Америкасьт.
Со̄н вуайй вуэсстлэ ла̄мьпэсьт, ке̄ддҍк сэенҍ, ва̄ресьт (чуввесь-куэһцэмь ва̄ресьт я ре̄есь ча̄рр важесьт), ча̄рэсьт я вӯннтас альн.
Описание.
Рыссе ле̄в руэнн, коричневэ вай сада рӯппьсэ.
Лэст ле̄в 3–6 мм, шэ̄ннтэв ка̄ннҍц ка̄нҍцэсь мӣлльтэ чӯлл вуэкьс.
Мӯрьй ле̄в 4–6 мм ко̄ммтэвӯд, а̄рркъенне сыйй ле̄в чоа̄һпэ, ноэ ле̄в мудта вуэр рӯппьсэ.
Я̄ллмушш а̄ррввудт я о̄ннъемушш.
Чиммнушш лӣ лоаддв ра̄ссь. Со̄н мӯрьй ле̄в по̄ррэм.
Чиммнушш мӯрьйенҍ лӣ 70%мг райя C витамин.
Мӯрьй са̄һпенҍ вуайй ул я шышшенҍ рӯппстэ (со̄нэсьт лӣ е̄ннэ антоцианин пигмент).
Чиммнушш мӯрьй ле̄в пе̄ррк рыбпэтҍ гуэйкэ, кыдта чиммнуж по̄ррэв пӯдзэ я та̄л.
Пынньмушш.
Чиммнушш лӣ мэ̄нн-лянч ве̄рьт Рӯшшланҍ региональнэ Рӯппьсесь кырьенҍ.


Wp/sjd/Чо̄гккабперь.
Чо̄гккабперь (рӯшас "Будёновка") лӣ Краснэ (советскэ) армьяйя ка̄бперь вуэмесь нэ̄мм. Ныдтҍшэ лӣ коммунистическэ соалтэх роадӭсь нэ̄ммдэгк.


Wp/sjd/Э̄ст кӣлл.
Э̄ст кӣлл (' вай "eesti keel") лӣ ла̄дтҍ-угор кӣлл.


Wp/sjd/Эсперанто.
Эсперанто (эсп. ') лӣ искусственнэ кӣлл.


Wp/sjd/Ю̄лев са̄мь кӣлл.
Ю̄лев са̄мь кӣлл ("julevsámegiella") лӣ вуэррьял са̄мь кӣлл. Ю̄левса̄мас са̄ррн 650 о̄ллмэдтӭ Та̄рланӭсьт я Рӯцланӭсьт.


Wp/sjd/Якимович, Софья Ефимовна.
Софья Ефимовна Якимович (Юрьева) (*23.03.1940, †15.06.2006) — са̄мь кырьйхэй Ревдэсьт.
Биографья.
Якимович, Софья Ефимовна шэнтэ 1940 ыгь нюххчман 23 пе̄йв. 1957 ыгесьт мэ̄нэ кыджянт класс я эльке лыххкэ пэҏтэтҍ. Нийта па̄лесьт кырьетҍ моа̄ййнсетҍ, стихатҍ, ла̄влэтҍ. Со̄н стиха кыррьй, пыййма рӯшас Синицин Вигданэнҍ, выййтэ 1999 ыгесьт нэ̄ммэ мӣлльтэ "Та̄л шӯрр пе̄ййв". 2000 ыгесьт выйтэ э̄ллманнта ла̄влэ кыррьй, сумь кырьехьт Шамшир Улльсе. Софья Якимович стихае мӣлльтэ, нэ̄ммда "Та̄л шӯрр пе̄ййв". Софья Якимович эйй шэ̄ннтма 2006 ыгь ке̄ссьман 15 пе̄йв.


Wp/sjd/Яковлев, Лазарь Дмитриевич.
Мыдтҍре Ла̄зэр Яковлев (1918–1993 ыг.) (рӯшас Лазарь Дмитриевич Яковлев) – са̄мь учтель я кырьйхэй Луявьрэсьт.
Биографья.
Яковлев Мыдтҍре Ла̄зэр шэ̄ннтма лӣ шӯрр са̄мь пӣррсэсьт Кӣллт сыйтэсьт.
Со̄нн чофта пуэраст тӣдӭ са̄мь кӣл, ко̄нн эннҍтэнҍ соннӭ аджесь, Вуафнэз Мыдтҍре Яковлев, Кӣлт сыйт са̄ммьля я е̄ннӭсь, Саваттӭй То̄ммьн Яковлева, туллэм са̄мь нызан. Сӣнэнҍ ля̄йй э̄ххтэмплоагкь па̄ррнэдтэ, пугк моаһтэнҍ пуэраст са̄мас соарнънэ. Школа райя па̄ррнэ тӣдтӭнҍ лышэ са̄мь кӣл.
Ла̄зэр ля̄йй пуаррса, со̄нн о̄һпнувэ школасьт, маӈӈа о̄һпнувэ вуэпьсэй техникумэсьт Мурман ланӭсьт.
Тӯй.
Со̄нн робхужэ вуэппьсэенҍ оалк кла̄ссэнҍ Коардэгк сыйтэсьт я Луявьрэсьт.
Куэссь со̄нн ля̄йй пенсиясьт, ро̄бхужэ со̄нн эфтэсьт мудтма соамегуэйм я рӯшэгуэйм са̄мь кӣл а̄шэтҍ паяс пайнънэллмэнҍ, копче са̄мь са̄нӭтҍ Са̄мь-рӯшш соагкнэгк гуэйкэ. Е̄ннэ вӣгкэ лӣ аннтма тэнн лыһкэ.
Ла̄зэр пуэраст тӣдӭ са̄мь моаййнсэтҍ, ко̄ппчма лӣ сӣнэтҍ я куэдтма, штобэ мыйй вуајчемь пэ сӣнэтҍ о̄ллмэт а̄ннҍтэ.


Wp/sjd/Ӣӈӈ.
Ӣӈӈ лӣ ка̄льмса ча̄дзь. Ше̄ӆьчесь ча̄дзь ӣӈӈлувв, куэссь чофта кэлмас лӣ.


Wp/sjd/Ӣӈӈкте̄дт.
Ӣӈӈкте̄дт вай психология лӣ те̄дтвудт олма мӣл, юрт, эмоция я выгкэм на̄ль баяс.


Wp/sjd/Ӯмэ са̄мь кӣлл.
Ӯмэ са̄мь кӣлл ("ubmejesámiengiälla") лӣ вуэрьялл са̄мь кӣлл. Ӯмэса̄мас са̄ррн 10-20 ве̄рьт о̄ллмэдтӭ Рӯцланӭсьт. Э̄ввтэль ӯмэса̄мас соаррнэшь Ӯмэ ёг рынтэсьт адтҍенч Аръеплугэсьт, Сорсэлэсьт я Арвидсъя̄вьресьт соайв гоаррэ.
Алфавиһт.
Ӯмэ са̄мь кӣл алфавитэсьт лӣ 30 букватҍ.

